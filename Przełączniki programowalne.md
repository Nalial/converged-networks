#Przełączniki programowalne

#Krótki opis znaczenia przełączników

Razem z rozwojem sieci konwergentnych zwiększa się oferta urządzeń sieciowych projektowanych z myślą o sieciach NGN. Przełączniki i routery czołowych producentów przeszły istotną ewolucję, aby móc pracować jako urządzenia wielofunkcyjne, realizujące takie zadania jak np. wielousługowa integracja transmisji głosu, obrazu i danych w sieciach IP, kompresja głosu do postaci pakietowej i jego konwergencja z danymi przesyłanymi w sieciach IP, zapewnienie QoS dla nowych nie oferowanych wcześniej usług, szyfrowanie połączeń telefonii VoIP, zapewnienie bezpiecznych połączeń SSL VPN pomiędzy oddziałami firm, zaawansowane zapory sieciowe, obsługę systemów zapewniających wysoki poziom bezpieczeństwa takich jak IPS (Intrusion Prevention Systems) i IDS (Intrusion Detection System) a także urządzenia te muszą oferować różne możliwości optymalizacji działania rozmaitych aplikacji sieciowych, w tym akcelerację ruchu www, równoważenie obciążeń serwerów oraz buforowanie i optymalizacja ruchu WAN [11].

Aktualnie tradycyjne routery są wypierane przez przełączniki ethernetowe warstwy drugiej i trzeciej modelu OSI3, gdyż oferują one funkcje pełnione dotychczas jedynie przez routery.Przełączniki udostępniają jednocześnie dodatkowe możliwości oraz są znacznie wydajniejsze, gdyż cały proces przełączania jest wykonywany na warstwie sprzętowej w odróżnieniu od routingu wykonywanego w warstwie oprogramowania.
Istotne jest, aby wykorzystywane urządzenia umożliwiały zarządzanie ruchem sieciowym, a także zabezpieczenie przed nieautoryzowanym dostępem do sieci. Ważną cechą jest to, aby autoryzacja była przeprowadzana na poziomie użytkownika, a nie tylko bazując na adresie sprzętowym przyłączonego urządzenia. Autoryzacja powinna być dokonywana przez przełącznik jeszcze przed umożliwieniem pełnego dostępu do sieci, a samo sprawdzenie wiarygodności użytkownika oparte np. o RADIUS4.

#Wielogigabitowe przełączniki BlackDiamond

Najmocniejszą grupą urządzeń są przełączniki rdzeniowe, noszące również miano przełączników wielogigabitowych.Rozwiązania oparte o programowalny procesor sieciowy 4GNSS mają możliwość obsługi nowych protokołów lub zmiany czy też dodania innych usług oferowanych przez urządzenie, dzięki możliwości zmiany mikrokodów procesora. Urządzenia te zapewniają cechy niezbędne w sieciach szkieletowych, wobec których stawiane są najwyższe wymagania. W przełącznikach tych oferowana jest największa ilość portów 1GE7 i 10GE spośród wszystkich oferowanych w branży urządzeń, która może być zabudowana w pojedynczym chassis. Dzięki temu zapewnione jest zaspokojenie aktualnych jak i przyszłych potrzeb nawet w najbardziej wymagających środowiskach. Zapewniona jest więc także skalowalność rozwiązania. Ważne jest, aby urządzenia miały możliwość redundancji elementów oraz wymiany lub uaktualnienia w najlepszym razie wszystkich elementów bez wyłączania urządzenia. Oprócz możliwej redundancji i wymiany wszystkich elementów, dodatkowo w serii Black Diamond 10K możliwe jest uaktualnienie nawet oprogramowania bez wyłączania przełącznika. Tak wszechstronna elastyczność jest rzadko spotykana wśród rozwiązań innych producentów.
Dodatkową zaletą jest to że pomimo tego, iż przełącznik obsługuje najszerszą na dzień dzisiejszy gamę protokołów, dzięki zastosowaniu technologii programowalnych ASIC9 z T-Flex10, umożliwia także obsługę przez platformę sprzętową również nowych protokołów – zapewniając dzięki temu znaczne oszczędności finansowe.

#Zastosowanie wielogigabitowych przełączników
1. Firmowe/korporacyjne sieci szkieletowe
2. Firmowe/korporacyjne centra danych
3. Rozwiązania HPCC
4. Szkielet i rozwiązania dostępowe w sieciach miejskich

#Przełączniki ramowe

Przełączniki ramowe są wykorzystywane przede wszystkim w centrach danych, centrach dystrybucyjnych, budynkach wielorodzinnych, jak również są stosowane przez dostawców szerokopasmowych usług IP dla sieci MAN. Urządzenia takie powinny wspierać zarówno okablowanie kategorii 5 i światłowodowe, jak również technologie „ostatniej mili” rozszerzające osiągalność ethernetu przez VDSL14 i dotychczasowe technologie WAN. Moduły interfejsowe rodziny Alpine posiadają porty 10/100/1000BASE-T oraz 1000BASE-X. Moduły oznaczane jako GM-16X3
oraz GM16T3 wykorzystują innowacyjną technologię Triumph, zapewniając niespotykaną dotychczas skalowalność, wydajność i sterowanie. Adresowane są do zastosowań, gdzie nie wystarczają rozwiązania FastEthernet, np. krytyczne stacje robocze, mocno obciążone ruchem serwery, połączenia pomiędzy węzłami dystrybucyjnymi i centra danych. Wykorzystując moduły GM-16X3 lub GM16T3 w Alpine 3808 można uzyskać do 128 portów Gigabit Ethernetu w jednym urządzeniu, uzyskując jednocześnie gigabitową wydajność i przepustowość. Na każdym bez
wyjątku porcie można uzyskać ciągłą przepustowość 1Gbps, osiągając dzięki temu wysoką wydajność, można również zarządzać i sterować gigabitowym ruchem na każdym porcie z osobna.Moduły oparte o Triumph realizują tą funkcjonalność idealnie, używając T-Control,które umożliwia dwukierunkowe, wielowarstwowe kształtowanie ruchu.Dodatkowo umożliwiają przyjęcie 10 gigabitowych strumieni (o długości do
170 000 pakietów), nie odrzucając żadnego pakietu

#Przełączniki z ustaloną ilością portów

Przełączniki z ustaloną ilością portów, czyli takie, w których ilość portów jest ustalona przez producenta i nie może być rozszerzana przez użytkownika przez montaż lub wymianę modułów, są często wykorzystywane na obrzeżach sieci. Nie tylko ze względu na cenę, ale również ze względu na rozmiary, gdyż często są wykonane w kompaktowych obudowach.Niemniej jednak zapewniają przełączanie o wysokiej wydajności, wymagane w punktach agregacji i na obrzeżach sieci, ale także w węzłach dystrybucyjnych. Ważnym aspektem jest również zapewnianie cech normalnie spotykanych w przełącznikach ramowych, tj. zaawansowany routing, bezpieczeństwo i funkcje zapewniające jakość usług (QoS17).Przełączniki takie, oprócz wymienionych wyżej funkcji zapewniają możliwość stakowania (seria „i” przełączników Summit) i tworzenia wirtualnych przełączników ramowych.

#System operacyjny przełączników - ExtremeWare OS

System operacyjny, który zarządza pracą przełącznika jest równie ważny jak wydajność sprzętowa samego przełącznika. Właśnie dzięki wydajności i funkcjonalności systemu operacyjnego można mówić o przełączniku pracującym lepiej lub gorzej. Istotne jest aby system operacyjny przełącznika był ujednolicony i aby nie zachodziła konieczność implementacji tych samych funkcji na różnych przełącznikach w odmienny sposób. Systemem operacyjnym przełączników Extreme Networks jest ExtremeWare, który jest preinstalowany na każdym przełączniku Extreme Networks zapewniając dzięki temu zunifikowane zachowanie. Jednocześnie zapewnia współpracę ze standardowymi przełącznikami i routerami, obsługuje także rozkładanie obciążenia serwerów (SLB), listy kontroli dostępu, przełączanie i routing wirtualnych sieci lokalnych (VLAN), protokół IETFDiffServ i standard IEEE 802.1p.Bazujący na wielowarstwowym przełączaniu i jakości usług (QoS) opartej o reguły daje narzędzia, które umożliwiają najlepsze wykorzystanie dostępnej przepustowości. Podczas projektowania sieci, kluczem jest elastyczność rozwiązania, niezależnego przełączania w warstwach 2, 3 od reguł bezpieczeństwa i QoS. Nawet, jeśli przełącznik skonfigurowany jest do prostego przełączania w warstwie 2, może zarządzać pasmem i egzekwować reguły bezpieczeństwa na warstwie 3, 4 lub nawet bazując na nazwie użytkownika

#Centralny system zarządzania

Zarówno w przypadku dużych sieci rdzeniowych, korporacyjnych jak również w przypadku mniej skomplikowanych rozwiązań istotne jest aby utrzymanie sieci mogło być realizowane poprzez centralny system z ujednoliconą kwestią zarządzania. Extreme Networks oferuje kompletne oprogramowanie Extreme ISM, zawierające ExtremeWare, EPICCenter i ServiceWatch umożliwiające ujednolicone rozwiązanie kwestii zarządzania dla szerokiego zakresu rozwiązań różnej wielkości i różnych potrzeb. Oferowane rozwiązanie może być stosowane do zarządzania zarówno w przypadku używania pełnej oferty ISM, jak również pojedynczych programów.

#EPICENTER

![Oprogramowanie](http://www.extremenetworks-ua.com/assets/images/Products/chassis-full.jpg)


## Źródła

*<http://www.konwergencja.republika.pl/teoria.html>
*<http://www.clico.pl/b/t/no_7/Kompleksowe_rozwiazania_dla_sieci_rdzeniowych.pdf>
